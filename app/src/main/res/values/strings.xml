<resources>
    <string name="app_name">AbaiKunanbaev</string>
    <string name="Abai">Орта жүздің Арғын тайпасының Тобықты руынан шыққан билер әулетінен. Әкесі Құнанбай Өскенбайұлы өз заманындағы атақ даңқы алысқа кеткен адамдардың бірі болған. Патша өкіметі XIX ғасырдың ортасындағы бір сайлауда оны Қарқаралы ауданының аға сұлтандығына бекіткен. Шешесі Ұлжан Орта жүздің Арғын тайпасынан Қаракесек руының шешендікпен, тапқырлық, әзіл әжуамен аты шыққан шаншарлардың қызы «Абай» деп жас Ибраһимді анасы Ұлжан еркелетіп атаған. Содан бері бұл есіммен Абай тарихқа енді.

Осындай текті ортадан шыққан Құнанбай мен Ұлжаннан туған төрт ұлдың бірі Абай жастайынан ақ ерекше қабілетімен, ақылдылығымен көзге түседі. Балаға сыншы әкесі осы баласынан қатты үміт етеді. Әкесі оның зеректігін байқағаннан кейін, 10 жасқа толған соң Семейдегі Ахмет Риза медресесіне береді.Медреседе төрт жыл оқығаннан кейін, оқудан шығарып алып, қасында ұстап, ел басқару ісіне баули бастайды. Әкесінің төңірегінде ел жақсыларымен араласып, өз халқының рухани мәдениет жүйелерімен жете танысады. Өзі билер үлгісінде шешен сөйлеуге төселеді. Ұтымды сөзімен, әділ билігімен елге танылып, аты шығады. Көп ұзамай, жетпісінші жылдардың бас кезінде Қоңыр Көкше дейтін елге болыс болады. Билікке араласып, біраз тәжірибе жинақтағаннан кейін ол халық тұрмысындағы көлеңкелі жақтарға сәуле түсіруге күш салып бағады. Бірақ онысынан пәлендей көңіл тоятындай нәтиже шығара алмайды. Сондықтан халқына пайдалы деп тапқан істерін көркем сөзбен, әсіресе, өлеңмен насихаттамақ болады. Абай бір жағынан шығыс классиктері Низами, Сағди, Қожа Хафиз, Науаи, Физули, Жәми тағы басқаларды оқыса, екінші жағынан А. С. Пушкин, А.И. Герцен, М.Е. Салтыков-Щедрин, Н.А. Некрасов, М.Ю. , Л.Н. Толстой, И.А. Крылов, Ф.М. Достоевский, И.С. Тургенев, Н.Г. Чернышевский мұраларын оқып, терең таныс болған, Батыс әдебиетінен Гете, Джордж Байрон сияқты ақындарды оқып, Дрепер, Спиноза, Спенсер, Льюис, Дарвин сынды ғалымдардың еңбектерін зерттейді</string>
    <string name="Abai_Shigarma_1">Көзімнің қарасы,
Көңілімнің санасы,\n
Бітпейді ішімде,
Ғашықтың жарасы.
\n
Қазақтың данасы,
Жасы үлкен ағасы.\n
Бар демес сендей бір
Адамның баласы.
\n
Жылайын, жырлайын,
Ағызып көз майын.\n
Айтуға келгенде,
Қалқама сөз дайын.
\n
Жүректен қозғайын,
Әдептен озбайын.\n
Өзі де білмей ме,
Көп сөйлеп созбайын.
\n
Тереңдеп қарайсың,
Телміріп тұрмайсың.\n
Бихабар жүргенсіп,
Бек қатты сынайсың.
\n
Сан кісі мұңайсын,
Сабырмен шыдайсың.\n
Күйемін, жанамын,
Еш рахым қылмайсың.
\n
Ақылсыз би болмас,
Сәулесіз үй болмас.\n
Жүректе оты жоқ,
Адамда ми болмас.
\n
Шын ғашық сый болмас,
Сый болса, сыр болмас.\n
Арызымды айтайын,
Құй болар, құй болмас.
\n
Кең маңдай, қолаң шаш,
Я бір кез, я құлаш.\n
Ақ тамақ, қызыл жүз,
Қарағым, бетіңді аш!
\n
Қара көз, имек қас,
Қараса жан тоймас.\n
Аузың бал, қызыл гүл,
Ақ тісің кір шалмас.
\n
Қыр мұрын, қыпша бел,
Солқылдар соқса жел.\n
Ақ етің үлбіреп,
Өзгеше біткен гүл.
\n
Қарағым, бермен кел,
Бізге де көңілің бөл,\n
Қалқамның нұсқасын,
Көр, көзім, бір кенел.
\n
Қайғың – қыс, жүзің – жаз,
Боламын көрсем мәз.\n
Күлкіңіз бойды алар,
Бұлбұлдай шықса әуез.
\n
Кісімсіп дүрдараз,
Бұраңдап қылма наз.\n
Мал түгіл басымды,
Жолыңа берсем де аз.
\n
Иісің – гүл аңқыған,
Нұрың – күн шалқыған.\n
Көргенде бой еріп,
Сүйегім балқыған.
\n
Қаяусыз қалпынан,
Өзі артық даңқынан.\n
Қызыл тіл шыға алмас,
Мақтаудың шартынан.
\n
Сенсің – жан ләззәті,
Сенсің – тән шәрбәті.\n
Артықша жаратқан,
Алланың рахматы.
\n
Көрік – тәңірі дәулеті,
Қылса ұнар құрметі.\n
Сұлуды сүймектік —
Пайғамбар сүндеті.
\n
Не десем саған еп?
Ғашығың да қайғы жеп.\n
Өртенген жүрекке,
Бір көрген болар сеп.
\n
Біздердей ғашық көп,
Қайсысы саған дөп?\n
Жөндеп те айтпадым,
Жүрегім лүпілдеп.
\n
Назыңа кім шыдар?
Бұраңдап жүр шығар.\n
Қасқая күлгені,
Қылады тым құмар.
\n
Ер емес қымсынар,
Әркім-ақ ұмсынар.\n
Құдай-ау, бұл көңілім,
Күн бар ма бір тынар?</string>
    <string name="Abai_Shigarma_2">Мен жасымнан көп көрдім
Мұсылманды, кәпірді.\n
Абыралыдай көрмедім
Намаз білмес пақырды.\n
Қираәтін оқытып
Көріп едім, шатылды.\n
Ниет қыла білмейді,
Не қылады нәпілді.\n
\n
Намазшамның артынан\n
Құржаң-құржаң етеді.
Жер ұшық берген кісідей,\n
Тоңқаңдай ма, не етеді.
Нәпіл түгіл намазы –\n
Бәрі желге кетеді.
\n \n
«Еннатайына кәлкәусар»,
Пашол дереу, күнәкар\n
Аяғын ойлап айтқаны:
«Әні-шаны күлаптар».\n
Осы оқумен намаздың
Қай жерінде сауап бар?\n
Тегін ойлап байқасаң,
Мұнда ми жоқ, құлақ бар.</string>
</resources>